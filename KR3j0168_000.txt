# -*- mode: mandoku-view; -*-
#+TITLE: 負暄野錄
#+DATE: 2015-08-24 23:26:00.470986
#+PROPERTY: ID KR3j0168
#+PROPERTY: BASEEDITION WYG    
#+PROPERTY: JUAN 提要
<pb:KR3j0168_WYG_000-1a>¶
欽定四庫全書　　　　　子部十¶
　負暄野録　　　　　　　雜家類四(雜品之屬/)¶
　　提要¶
　　　　(臣/)等謹案負暄野録二卷舊本題曰陳槱撰¶
　　　　不著時代卷末有至正七年王東跋乃云不¶
　　　　知何人所述是當時所見之本未署名也今¶
　　　　考書中秦璽一條稱槱嘗聞諸老先生議論¶
　　　　則其人名槱無可疑但不知何所據而題為¶
<pb:KR3j0168_WYG_000-1b>¶
　　　　陳姓案閩書陳槱陳幾之孫長樂人紹熙元¶
　　　　年進士書中秦璽條内稱嘉定己卯計光宗¶
　　　　紹熙元年下距寧宗嘉定己卯首尾僅三十¶
　　　　年又西漢碑條内亦稱聞之梁溪尤袤惜不¶
　　　　再叩之袤云云亦正當光寧之時疑即此陳¶
　　　　槱也其書上卷論石刻及諸家書格下卷論¶
　　　　學書之法及紙墨筆研諸事皆源委分明足¶
　　　　資考証至所載䑕鬚筆詩一首宋文鑑題為¶
<pb:KR3j0168_WYG_000-2a>¶
　　　　蘇過作其時斜川集尚存必無舛誤而槱稱¶
　　　　昨見邵道豫賦鼠鬚筆殊有風度今載于此¶
　　　　云云則失考之甚矣乾隆四十三年九月恭¶
　　　　校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)陸　費　墀¶
